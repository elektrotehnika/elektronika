# Основи електронике

Летњи семестар школске 2021./2022. године
* наставник: Владимир М. Миловановић
* сарадник: Никола Радовановић
* демонстратори: Љиљана Матић и Данило Николић

## Обавештења

Увид у радове, упис оцена, као и жалбе на прелиминарне [резултате](https://docs.google.com/spreadsheets/d/1itNwLimSaMbI14gUMRV4P__rLVkMIvSJ-oJ9mmq7PbM) октобарског испитног рока биће одржане у понедељак 10. октобра 2022. године у 11:00 у кабинету А-П-13. Оцене ће раније бити предате студентској служби како би се омогућио упис наредне школске године без преношења испита.

Трочас предавања одржан је у суботу 26. марта 2022. године од 8:15 до 11:00, уместо у суботу 4. јуна 2022. године као што је предвиђено [распоредом](http://www.fink.rs/images/Studenti/2021/08/Raspored_nastavnih_aktivnosti_2021-2022.pdf) наставних активности.

## Настава

* предавања (В. Миловановић): понедељком од 8:15 до 11:00 у сали 216
* вежбе I (Д. Николић): средом од 16:15 до 18:00 у сали 119
* вежбе II (Н. Радовановић): четвртком од 9:15 до 11:00 у сали 216
* вежбе III (Љ. Матић): четвртком од 17:15 до 19:00 у сали 216

## Литература

Основни уџбеник:
* [Anant Agarwal](https://en.wikipedia.org/wiki/Anant_Agarwal), Jeffrey Lang, [Foundations of Analog and Digital Electronic Circuits](https://neurophysics.ucsd.edu/courses/physics_120/Agarwal%20and%20Lang%20(2005)%20Foundations%20of%20Analog%20and%20Digital.pdf), [Elsevier](https://booksite.elsevier.com/9781558607354), 2005. и [решења задатака](https://textbooks.elsevier.com/manualsprotectedtextbooks/9781558607354/manual/agarwal_and_lang-solutions.pdf)

<!--## Moodle приступ-->

<!--Уписни код за приступ [Moodle](http://moodle.fink.rs) порталу је: `eq52q5`.-->

## Симулатори електронских кола

Интернет симулатори електронских кола
* [CircuitLab][CircuitLab]
* [Circuit Sandbox][Circuit-Sandbox]

Слободни симулатори електронских кола
* [SPICE][SPICE]
* [ngspice][ngspice]

[CircuitLab]: https://www.circuitlab.com
[Circuit-Sandbox]: https://spinningnumbers.org/circuit-sandbox

[SPICE]: http://bwrcs.eecs.berkeley.edu/Classes/IcBook/SPICE
[ngspice]: https://ngspice.sourceforge.io

## Предиспитне обавезе

Предиспитне обавезе се састоје из пет лабораторијских вежби од којих свака носи по два бода и два колоквијума од којих сваки носи по тридесет бодова.

Коначни [резултати](https://docs.google.com/spreadsheets/d/1itNwLimSaMbI14gUMRV4P__rLVkMIvSJ-oJ9mmq7PbM) колоквијума у школској 2021./2022. години.

### Лабораторијске вежбе

Постоји пет лабораторијских вежби које су обавезне за све студенте, укључујући и оне који су их успешно одбранили у некој од претходних година. Да би успешно одбранио сваку лабораторијску вежбу, студент мора освојити барем један бод, односно најмање 50% од укупног броја бодова. Лабораторијске вежбе се изводе по унапред објављеном [распореду](https://docs.google.com/spreadsheets/d/1jQ7clGP0Iy8bvddLA4Buy2607IW-Es-LpQ_2Ls8gKZk). На сваку лабораторијску вежбу је неопходно понети одштампан важећи формулар. Уколико је неко од студената спречен да присуствује вежбама своје групе, долазак у други термин је могућ искључиво уз претходну замену са студентом из друге групе или у договору са наставником/сарадником.

### Колоквијуми

Колоквијуми се одржавају у току летњег семестра и заказани су за:
* I колоквијум: 9. април 2022. године од 12:00 до 16:00 часова
* II колоквијум: 7. мај 2022. године од 12:00 до 16:00 часова

На колоквијумима је обавезно понети индекс, као и личну карту или пасош и поштовати [распореда седења](https://docs.google.com/spreadsheets/d/1YiwvOKl5veB1vB-BqonFbdLb-W3FZKTevtwLkY_8VeM). Да би положио колоквијум студент мора остварити најмање 50% поена, односно 15 поена на сваком. По један колоквијум је могуће надокнадити у сваком од испитних рокова уместо завршног испита.

## Испит

Испит се одржава у сваком испитном року, носи тридесет бодова и да би се положио неопходно је освојити најмање 50% бодова, односно 15 поена, и као такав практично представља неку врсту незваничног III колоквијума. Уместо самог испита, студент може изабрати да поправи један од прва два колоквијума.

На колоквијумима и испитима по 20 поена носе задаци са вежби, а по 10 поена задаци/питалице са предавања.

Услов за полагање испита је пријава испита преко студентске службе, као и одабир надокнаде одговарајућег колоквијума путем формулара најкасније 72 часа пре почетка испита.

Пријава испита у школској 2021./2022. години:
* [јулски](https://docs.google.com/forms/d/e/1FAIpQLSflYmUx4hVVNw2FPgNn6X_RxmoETNnrD53yC49FxeoIvtxT0A/viewform?usp=sf_link) испитни рок
* [августовски](https://docs.google.com/forms/d/e/1FAIpQLSd0Z-HKWTeYkqgVMa3gPQsETrPGUabhQgAl9DXJVPL_VDQxKA/viewform?usp=sf_link) испитни рок
* [септембарски](https://docs.google.com/forms/d/e/1FAIpQLScWY12GJfkuWeQvuf7W3TVxg9Mbm0j0wwhewd23Hwdnw2zaMA/viewform?usp=sf_link) испитни рок
* јануарски испитни рок
* фебруарски испитни рок

## Оцењивање

Оцена (100 поена): испит (30 поена) + ПИО (70 поена)
* **5**: од 0 до 50 поена
* **6**: од 51 до 60 поена
* **7**: од 61 до 70 поена
* **8**: од 71 до 80 поена
* **9**: од 81 до 90 поена
* **10**: од 91 до 100 поена
